# КОНЦЕПЦІЯ ПРОЕКТУ

Етап: *Аналізу проекту (Envisioning)*

Проект: *Назва завдання/проекту*

Команда: *Назва команди*

Виконали:
>*Прізвище студента*

>*Прізвище студента*

>*Прізвище студента*

## **1. НЕОБХІДНІСТЬ ПРОЕКТУ**

Ітеративний підхід до процесу розробки (характерний для MSF) вимагає використання гнучкого способу ведення документації - *живі документи (living documents)* мають змінюватися в ході еволюції проекту. Такий підхід істотно відрізняється від принципів ведення документації каскадної моделі, де процес розробки починається лише після того, як будуть готові і зафіксовані всі вимоги і специфікації.

Документація проектів MSF, як і їх програмний код, створюється ітеративно. На *фазі створення концепції (аналізу)* плани мають форму опису високорівневих *підходів* і в процесі підготовки поширюються серед членів проектної групи та інших зацікавлених осіб для отримання відгуків. 

Наприклад, підхід до тестування може бути коротко сформульований під час фази аналізу, а його перетворення в план тестування відбувається на пізніх фазах. Після переходу до *фази планування* документи поступово допрацьовуються, виникають детальні плани які знову надходять на перевірку всіма зацікавленими сторонами, і описаний процес повторюється ітеративно. Типи планів і загальна кількість документів, які їх описують, можуть змінюватись від проекту до проекту

### **1.1. Обгрунтування необхідності**

:point_right: Сформулюйте, на вирішення яких проблем і/або задоволення яких потреб зацікавлених сторін спрямований проект.

:bulb: *Скористайтесь інформацією, зафіксованою вами у [протоколі інтерв'ю](/docs/1.Envisioning/other/%D0%9F%D1%80%D0%BE%D1%82%D0%BE%D0%BA%D0%BE%D0%BB%20%D1%96%D0%BD%D1%82%D0%B5%D1%80%D0%B2'%D1%8E.md).*

### **1.2. Бачення проекту**

*Бачення (vision)* - це нічим не обмежене уявлення про те, яким має бути рішення (solution). Бачення проекту спрямоване на формування єдиного розуміння концепції проекту всіма залученими сторонами. 

Формулювання бачення або *vision statement* має бути досить коротким для запам'ятовування, досить ясним для розуміння і досить сильним для мотивації. Коректне формулювання бачення відповідає п'яти характеристикам SMART:

- **Specific** (визначеність / конкретність) - бачення чітко вказує на той (ідеальний) стан, досягнення якого є метою проекту
- **Measurable** (вимірюваність) - дає проектній групі чіткий критерій успішності проекту і досягнення поставлених цілей
- **Achievable** (досяжність) - цілі, сформульовані в баченні, мають бути досяжні в рамках наявних ресурсів, часу і можливостей команди. Досяжність мотивує команду на виконання проекту.
- **Relevant** (обгрунтованість) - цілі, сформульовані в баченні, повинні мати істотне значення для зацікавлених сторін і безпосередньо бути пов'язаними з їх проблемами та/або потребами.
- **Time-based** (обмеженість у часі) - бачення має чітко вказувати на очікувані часові рамки, в які рішення буде створене.

:point_right: Сформулюйте (максимально коротко, однією-двома фразами) бачення проекту - що це буде і для кого, які проблеми вирішить. 

:bulb: *Якщо потрібне натхнення - почитайте славнозвісну [промову Джона Кенеді](https://en.wikipedia.org/wiki/We_choose_to_go_to_the_Moon) стосовно польоту на Місяць аби повчитись як коротко та містко говорити про складні речі. Основне джерело для написання бачення - знову ж таки [протокол інтерв'ю](/docs/1.Envisioning/other/%D0%9F%D1%80%D0%BE%D1%82%D0%BE%D0%BA%D0%BE%D0%BB%20%D1%96%D0%BD%D1%82%D0%B5%D1%80%D0%B2'%D1%8E.md).*

### **1.3. Аналіз вигод**

:point_right: Відштовхуючись від сформульованого вище бачення проекту, перерахуйте, які вигоди отримають зацікавлені сторони по завершенні проекту (в результаті впровадження і використання рішення).

:bulb: *Це може виглядати, наприклад, так:*

>В результаті впровадження системи обліку навчальних годин, зацікавлені сторони отримають наступні вигоди:
>- Навчальна частина
>   - вивільнення часу за рахунок автоматичного підрахунку вичитаних годин за ЦК, циклом, дисципліною та викладачем
>   - спрощення процедури звірки вичитаних годин з викладачами
>   - спрощення планування змін з допомогою актуальної інформації про кількість годин
>- Викладачі
>   - актуальна інформація про кількість вичитаних годин з дисципліни та годин, які залишились, доступна в будь-який момент
>   - спрощення процедури звірки вичитаних годин з навчальною частиною (проста відмітка в телефоні) 
>- Адміністрація коледжу
>   - звіти про кількість вичитаних годин можуть бути згенеровані на вимогу у будь-який час  
 
## **2. КОНЦЕПЦІЯ РІШЕННЯ**

*Концепція рішення* (solution concept) надає загальний опис підходів, які проектна група планує використовувати для вирішення проблем та/або задоволення вимог зацікавлених сторін.

### **2.1. Цілі та Завдання**
Формування концепції рішення починається зі з'ясування, опису та фіксації проектною групою цілей проекту. Далі кожна мета розбивається на вимірювані компоненти - *завдання*.

:point_right: У взаємодії з зацікавленими сторонами проекту сформулюйте і затвердіть цілі рішення, на досягнення яких спрямовано проект. Визначте завдання, з яких буде складатися досягнення кожної мети.

:bulb: *Це може виглядати, наприклад, так:*

>Основні *цілі проекту* зі створення системи обліку навчальних годин (відповідні завдання показані у вигляді списку другого рівня): 
>- **автоматизація роботи навчальної частини**
>   - автоматичний підрахунок вичитаних годин за дисципліною
>   - автоматичний підрахунок вичитаних годин за викладачем
>   - автоматичний підрахунок вичитаних годин за ЦК
>   - автоматичний підрахунок вичитаних годин за циклом
>   - веб-інтерфейс для перегляду результатів підрахунків
>   - надсилання запитів на звірку вичитаних годин з викладачами 
>   - перегляд інформації про кількість годин при плануванні змін
>- **забезпечення прозорості процесу обліку годин**
>   - перегляд викладачем інформації про кількість вичитаних годин з дисципліни та годин, які залишились в мобільному застосунку
>   - звірка годин простим натисненням кнопки в мобільному застосунку
>- **спрощення звітності**
>   - генерація звітів за дисципліною, викладачем, ЦК, циклом
>   - порівняльний аналіз та візуалізація даних

### **2.2. Припущення і Обмеження**
У процесі формування концепції проектна група постійно взаємодіє з зацікавленими сторонами, збираючи необхідну інформацію про вимоги до функціональності майбутнього рішення. Однак, неминуча *неповнота інформації* призводить до того, що стосовно деяких функціональних можливостей рішення можуть знадобитися *припущення* (assumptions). 

Крім функціональних вимог зацікавлені сторони можуть висувати якісні (нефункціональні) вимоги, які задають *обмеження* створюваного рішення. Також *обмеження можуть породжуватись середовищем*, в якому повинно буде функціонувати рішення після впровадження.

:point_right: Визначте, чи існують в проекті вимоги, які потребують припущень і якщо так, сформулюйте їх. Так само визначте, чи існують обмеження майбутнього рішення. Якщо існують - сформулюйте їх також.

:bulb: *Це може виглядати, наприклад, так:*

>Основні *припущення* стосовно функціональності проекту зі створення системи обліку навчальних годин: 
>- підрахунок вичитаних годин за дисципліною, викладачем,ЦК, циклом тощо має відбуватись в фоновому режимі - автоматично при кожній зміні даних в системі
>- запитів на звірку вичитаних годин викладач може підтвердити (підписати), відхилити чи надіслати в навчальну частину повідомлення (почати обговорення даних) 
>- інформація про кількість вичитаних годин, і годин які залишились з дисципліни, має бути доступна лише для викладача, який її викладає та навчальної частини
>- звіти, результати порівняльного аналізу та діаграми можуть бути експортовані в PDF-формат
>- головам ЦК має надаватись можливість перегляду інформації про години дисциплін викладачів ЦК 
>
> *Обмеження*, які слід враховувати:
>- начальній частині потрібен веб-інтерфейс для перегляду даних з можливістю автентифікації та авторизації користувачів, який має **працювати в старих версіях браузерів**
>- мобільний застосунок для викладачів має при першому запуску ідентифікувати викладача й надалі надавати інформацію **лише за його дисциплінами**
>- всі компоненти системи мають бути розгорнуті у хмарі Microsoft Azure
>- ніякі дані не мають зберігатись локально
>- перший прототип системи має бути представлений замовнику не пізніше, ніж через три тижні після початку проекту

### **2.3. Аналіз використання**
Основою формулювання вимог є аналіз використання, що включає визначення *користувачів* (users) і опис того, як користувачі будуть *взаємодіяти* з рішенням.

#### КОРИСТУВАЧІ

У розробці рішення зацікавлені безліч сторін, проте безпосередньо  з ним будуть працювати саме користувачі, тому перш ніж починати проектування рішення, необхідно визначити, хто буде з ним взаємодіяти.

В процесі аналізу мають бути виділені *групи користувачів* (наприклад, на основі галузей їх діяльності, в яких використовуватиметься рішення, що розробляється).

:point_right: Сформуйте список груп користувачів, для яких призначено рішення.

:bulb: *Це може виглядати, наприклад, так:*

>З системою обліку навчальних годин будуть взаємодіяти наступні групи користувачів:
>- Працівники навчальної частини (секретар, завідувач)
>- Викладачі (в тому числі й голови ЦК)
>- Адміністрація коледжу (заступник директора з навчальної роботи, завідувачі відділень)

#### СЦЕНАРІЇ ВИКОРИСТАННЯ

*Сценарії використання* (usage scenarios або *прецеденти*) визначають послідовності дій, які користувачі виконують при взаємодії з рішенням. MSF не змушує використовувати конкретні способи опису сценаріїв використання, однак містить рекомендації стосовно використання мови UML (*діаграма прецедентів*) - це один з можливих і досить поширених варіантів.

:point_right: Для кожної виділеної на попередньому кроці групи користувачів визначте характерні способи їх взаємодії з рішенням і, використовуючи діаграми UML, опишіть сценарії використання.

:bulb: *Для цього ви маєте побудувати діаграму прецедентів (або окрему діаграму для кожної групи користувачів, якщо це потрібно). Діаграми треба створити за допомогою сервісу [draw.io](https://www.draw.io/?mode=github) (посилання створить нову діаграму), назвати відповідним чином (наприклад, ```Діаграма прецедентів.drawio``` якщо вона одна чи ```Навчальна частина.md``` якщо це діаграма для окремої групи користувачів), зберегти у теці ```/docs/1.Envisioning``` та **додати в цей документ посилання на неї**!*

*Для опису окремих сценаріїв використання скористайтесь [шаблоном снарію використання](/docs/1.Envisioning/other/%D0%A1%D1%86%D0%B5%D0%BD%D0%B0%D1%80%D1%96%D0%B9%20%D0%B2%D0%B8%D0%BA%D0%BE%D1%80%D0%B8%D1%81%D1%82%D0%B0%D0%BD%D0%BD%D1%8F.md) - ви маєте створити такий документ для кожного сценарію, назвати його відповідним чином (наприклад, ```Формування звіту за ЦК.md```), зберегти у теці ```/docs/1.Envisioning``` та **додати в цей документ посилання на нього**!*

### **2.4. Вимоги**
Вимоги (requirements) визначають, що має робити рішення, яке ви розробляєте (які послуги надавати користувачам). Вимоги можуть бути описані в термінах *функціональності* або у вигляді правил і параметрів, які визначають функціональність.

#### ВИМОГИ КОРИСТУВАЧІВ

:point_right: Сформулюйте вимоги до рішення з точки зору користувачів.

:bulb: *Це може виглядати, наприклад, так:*
>Основні вимоги до функціональності проекту зі створення системи обліку навчальних годин виглядають наступним чином: 
>- підрахунок вичитаних годин за дисципліною, викладачем,ЦК, циклом
>- надсилання та підтвердження запитів на звірку вичитаних годин 
>- відображення інформації про кількість вичитаних годин, і годин які залишились
>- генерація, експорт та друк звітів за дисципліною, викладачем, ЦК, циклом
>- порівняльний аналіз та візуалізація даних про години
>- веб-інтерфейс для перегляду результатів підрахунків
>- мобільний (Android) застосунок для викладачів

#### СИСТЕМНІ ВИМОГИ

:point_right: Сформулюйте вимоги до рішення з точки зору середовища, в якому воно буде функціонувати після впровадження.

:bulb: *Це може виглядати, наприклад, так:*
>Системні вимоги до продукту: 
>- можливість використання веб-інтерфейсу в старих версіях браузерів
>- мобільний застосунок має бути доступним для завантаження з сайту коледжу 
>- ніякі дані не мають зберігатись локально
>- всі компоненти рішення мають бути розгорнуті у хмарі Microsoft Azure
>- автентифікація користувачів здійснюється за допомогою Azure Active Directory
>- рішення має працювати в межах безкоштовного плану (free tier) Azure

### **2.5. Рамки**
Рамки (scope) визначають *параметри* створюваного рішення, деталізуючи функціональність, визначаючи, що залишиться за рамками рішення і вказуючи *критерії*, за якими зацікавлені особи будуть судити про готовність рішення. Рамки створюються на основі *єдиного бачення*, є результатом *компромісу між сформульованими цілями та умовами реальності* і відображають *пріоритезацію замовником наявних вимог* до створюваного рішенням. Частиною процесу визначення рамок проекту є винесення не надто важливої функціональності з поточного проекту в плани на майбутнє.

*Рамки рішення* (solution scope) визначають *функціональність* рішення і його можливості (включаючи ті, що не стосуються програмного забезпечення). Можливість (функціональність, складова, *feature*) - це необхідний або бажаний аспект програмного або апаратного забезпечення. 

Наприклад, попередній перегляд перед друком може бути можливістю текстового процесора; шифрування поштових повідомлень - можливістю поштової програми. Супровідні документи для користувачів, інтерактивні файли допомоги, операційна документація і навчання персоналу також можуть бути складовими вирішення.

*Рамки проекту* (project scope) визначають *обсяг робіт*, який має бути виконаний проектною групою для надання замовнику всіх елементів, визначених рамками рішення.

*Керування рамками проекту є критичним для його успіху*. MSF пропонує визначати і фіксувати рамки рішення і проекту, використовуючи *трикутник компромісів* і *матрицю компромісів* проекту.

#### ФУНКЦІОНАЛЬНІСТЬ РІШЕННЯ

:point_right: Вкажіть тут функціональність в термінах можливостей (features) і функцій (functions), що буде реалізована в рішенні, яке ви розробляєте.

:bulb: *Це може виглядати, наприклад, так:*
>Основні *можливості* системи обліку навчальних годин:
>- автоматичні підрахунки вичитаних годин і годин, які залишились
>- створення та обробка запитів на звірку годин
>- звітність за результатами підрахунків
>- аналіз даних та візуалізація
>- вичерпна проектна документація та довідкова система 

#### ЗА РАМКАМИ РІШЕННЯ

:point_right: Вкажіть тут функціональність, яка є або передбачається у вимогах зацікавлених сторін, але не буде реалізована в рішенні, і опишіть причини винесення даних можливостей і функцій за рамки рішення (використовуйте трикутник компромісів).

:bulb: *Це може виглядати, наприклад, так:*
>З огляду на фіксований термін роботи над проектом за рамки рішення команда вирішила винести наступні можливості:
>- Push-повідомлення в мобільний застосунок (запити на звірку, повідомлення від навчальної частини тощо)
>- інтеграція системи з Телеграм-ботом коледжу (перегляд даних про вичитані години та години, які залишился, в інтерфейсі внесення змін)

### **2.6. Критерії схвалення рішення**

:point_right: Сформулюйте тут критерії, відповідно до яких зацікавлені сторони будуть приймати готовність рішення.

:bulb: *Це може виглядати, наприклад, так:*
>Рішення про готовність системи до впровадження замовник буде приймати на основі наступних *критеріїв*:
>- реалізовано всю функціональність рішення, описану в цьому документі (окрім можливостей, які за межами рішення)
>- проектна документація є вичерпною, довідка містить всю необхідну інформацію для початку роботи з системою
>- прототип рішення розгорнутий в Azure, пройшов всі тести й використовується працівниками коледжу

## **3. СТРАТЕГІЇ ПРОЕКТУВАННЯ РІШЕННЯ**
### **3.1. Стратегія архітектурного проектування**

На основі розробленого списку можливостей і функцій формується *стратегія архітектурного проектування* (architectural design strategy), яка описує рішення в цілому. 

Стратегія архітектурного проектування визначає *компоненти* рішення і їх *взаємодію*. Чудовий спосіб опису рішення на цьому етапі - використання ілюструючих діаграм UML (наприклад, **діаграми класів**, **діаграми компонентів**, **діаграма розгортання** тощо).

:point_right: Сформуйте і опишіть загальний архітектурний проект рішення.

:bulb: *Для цього ви можете створити діаграми вказаних видів за допомогою сервісу [draw.io](https://www.draw.io/?mode=github) (посилання створить нову діаграму), назвати відповідним чином (наприклад, ```Діаграма класів.drawio```), зберегти у теці ```/docs/1.Envisioning``` та **додати в цей документ посилання на них**!*

### **3.2. Стратегія технологічного проектування**

Розробка рішення потребує використання певних *програмних продуктів, бібліотек, фреймворків, технологій*. 

Стратегія технологічного проектування (technical design strategy) описує, які технології і програмні продукти були обрані проектною групою у якості засобу реалізації рішення.

:point_right: Аргументовано опишіть, які технологічні засоби буде використано в процесі роботи над рішенням.

:bulb: *Це може виглядати, наприклад, так:*
>В ході роботи над системою обліку навчальних годин будуть використані наступні *програмні продукти, бібліотеки, фреймворки та технології*:
>- мова програмування С#:
>   - технологія ASP.NET Core MVC - для створення веб-інтерфейсу для навчальної частини
>   - платформа Xamarin - для розробки мобільного застосунку для викладачів
>   - ASP.NET Core Web API - для розробки серверної частини системи
> - Bootstrap - для забезпечення адаптивності веб-інтерфейсу
>- хмарна платформа Microsoft Azure:
>   - App Services - для хостингу веб-застосунку
>   - Function App - для хостингу REST-сервісів
>   - Cosmos DB - база даних
>   - Service Bus - пуш-повідомлення
>   - Storage Account - для збереження даних звітів 
> - Power BI - для побудови звітів та візуалізацій

---

- [ ] *Прізвище студента*
- [ ] *Прізвище студента*
- [ ] *Прізвище студента*

---
[:arrow_up: Повернутись до початку етапу](/docs/1.Envisioning/README.md)
