# КОНЦЕПЦІЯ ПРОЕКТУ

Етап: *Аналізу проекту (Envisioning)*

Проект: Застосунок-навігатор для “Днів відкритих дверей”

Команда: CodeLegion

Виконали:
>- [x] Тесленко П.П.
>- [x] Соколов А.А.
>- [x] Столярчук С.А.
>- [x] Пономаренко Р.О
>- [x] Попович I.I.

## **1. НЕОБХІДНІСТЬ ПРОЕКТУ**

Ітеративний підхід до процесу розробки (характерний для MSF) вимагає використання гнучкого способу ведення документації - *живі документи (living documents)* мають змінюватися в ході еволюції проекту. Такий підхід істотно відрізняється від принципів ведення документації каскадної моделі, де процес розробки починається лише після того, як будуть готові і зафіксовані всі вимоги і специфікації.

Документація проектів MSF, як і їх програмний код, створюється ітеративно. На *фазі створення концепції (аналізу)* плани мають форму опису високорівневих *підходів* і в процесі підготовки поширюються серед членів проектної групи та інших зацікавлених осіб для отримання відгуків. 

Наприклад, підхід до тестування може бути коротко сформульований під час фази аналізу, а його перетворення в план тестування відбувається на пізніх фазах. Після переходу до *фази планування* документи поступово допрацьовуються, виникають детальні плани які знову надходять на перевірку всіма зацікавленими сторонами, і описаний процес повторюється ітеративно. Типи планів і загальна кількість документів, які їх описують, можуть змінюватись від проекту до проекту

### **1.1. Обгрунтування необхідності**

Цей програмний продукт має дуже важливе значення з ознайомленням абітурієнтів з нашою спеціальностью завдяки гарному навігатору, який приведе до 221 аудиторії. При успішній його реалізації вступник отримує позитивне перше враження про нашу спеціальність і як наслідок він прийме рішення вступити на цю спеціальність.

### **1.2. Бачення проекту**

*Бачення (vision)* - це нічим не обмежене уявлення про те, яким має бути рішення (solution). Бачення проекту спрямоване на формування єдиного розуміння концепції проекту всіма залученими сторонами. 

Формулювання бачення або *vision statement* має бути досить коротким для запам'ятовування, досить ясним для розуміння і досить сильним для мотивації. Коректне формулювання бачення відповідає п'яти характеристикам SMART:

- **Specific** (визначеність / конкретність) - бачення чітко вказує на той (ідеальний) стан, досягнення якого є метою проекту
- **Measurable** (вимірюваність) - дає проектній групі чіткий критерій успішності проекту і досягнення поставлених цілей
- **Achievable** (досяжність) - цілі, сформульовані в баченні, мають бути досяжні в рамках наявних ресурсів, часу і можливостей команди. Досяжність мотивує команду на виконання проекту.
- **Relevant** (обгрунтованість) - цілі, сформульовані в баченні, повинні мати істотне значення для зацікавлених сторін і безпосередньо бути пов'язаними з їх проблемами та/або потребами.
- **Time-based** (обмеженість у часі) - бачення має чітко вказувати на очікувані часові рамки, в які рішення буде створене.

Сучасний навігатор для вступників в коледж, який дозволить коротко та чітко розказати про цей коледж та вказати шлях до 221 аудиторії.

### **1.3. Аналіз вигод**

В результаті впровадження застосунка-навігатора, зацікавлені сторони отримають наступні вигоди:
- Абітурієнти
   - Програмний продукт, який дозволить вступникам швикдо добратися до 221 аудиторії.
   - Під час використання навігатора абітурієнт зможе дізнатися детальніше про нашу спеціальність.
- Замовник
   - Покращення  іміджу замовника при успішній реалізації програмного продукту.
- Адміністрація коледжу
   - Покращення репутації серед інших коледжів, які мають спеціальність 121.

## **2. КОНЦЕПЦІЯ РІШЕННЯ**

*Концепція рішення* (solution concept) надає загальний опис підходів, які проектна група планує використовувати для вирішення проблем та/або задоволення вимог зацікавлених сторін.

### **2.1. Цілі та Завдання**
Формування концепції рішення починається зі з'ясування, опису та фіксації проектною групою цілей проекту. Далі кожна мета розбивається на вимірювані компоненти - *завдання*.

#### ЦІЛІ ПРОЕКТУ

- Забезпечення зручної навігації для абітурієнтів та їхніх батьків
   - Вказівка напрямку до коледжу та відстані до нього у метрах, якщо користувач знаходиться за межами будівлі.
   - Покрокові вказівки щодо маршруту до 221-ї аудиторії, коли користувач перебуває всередині приміщення.
   - Візуальні підказки щодо спеціальності у вигляді текстових інструкцій.
- Популяризація спеціальності "Інженерія програмного забезпечення"
   - Посилання на сайт коледжу для отримання додаткових відомостей.
   - Використання сучасного та привабливого дизайну для зацікавлення потенційних студентів.
 - Забезпечення доступності та технологічності
   - Кросплатформенний клієнтський веб-застосунок, доступний на будь-якому пристрої.
   - Використання стандартного стеку технологій (HTML, CSS, JavaScript).
   - Розгортання через GitHub Pages для миттєвого доступу без необхідності встановлення.

#### ЗАВДАННЯ ПРОЕКТУ

- Розробка основного рішення навігації
   - Реалізація стартового екрану з кнопкою “Почати навігацію”.
   - Відображення напрямку до коледжу та відстані до нього у метрах, якщо користувач знаходиться поза будівлею.
   - Визначення місцезнаходження користувача всередині коледжу за допомогою GPS та орієнтирних точок.
   - Відображення покрокових інструкцій до 221-ї аудиторії на основі отриманих координат.
- Створення футуристичного UI/UX дизайну
   - Використання привабливиго та сучасного дизаєну.
   - Додавання анімацій.
   - Оптимізація інтерфейсу для різних типів пристроїв.
- Інтеграція додаткової інформації про спеціальність
   - Додавання посилань на сайт коледжу та інших корисних ресурсів про цю спеціальність.
- Розгортання та тестування
   - Розміщення веб-застосунку в GitHub Pages для загальнодоступного використання.
   - Тестування точності роботи GPS та коректності маршрутів.

### **2.2. Припущення і Обмеження**
У процесі формування концепції проектна група постійно взаємодіє з зацікавленими сторонами, збираючи необхідну інформацію про вимоги до функціональності майбутнього рішення. Однак, неминуча *неповнота інформації* призводить до того, що стосовно деяких функціональних можливостей рішення можуть знадобитися *припущення* (assumptions). 

Крім функціональних вимог зацікавлені сторони можуть висувати якісні (нефункціональні) вимоги, які задають *обмеження* створюваного рішення. Також *обмеження можуть породжуватись середовищем*, в якому повинно буде функціонувати рішення після впровадження.

#### ОСНОВНІ ПРИПУЩЕННЯ ЩОДО РОБОТИ ПРОЕКТУ

- GPS-навігація
   - Вважається, що пристрої користувачів підтримують GPS.
- Зафіксовані координати
   - Передзняті координати ключових точок (центр фойє, точка перед сходами, точка на другому поверсі, аудиторія 221).
- Візуальний стиль
   - Футуристичний дизайн, який позитивно сприйматиметься цільовою аудиторією (абітурієнти та їх батьки).

#### ОБМЕЖЕННЯ, ЯКІ СЛІД ВРАХУВАТИ

- Технологічні рамки
   - Застосунок має бути розроблений виключно без серверного коду.
- Хостинг
   - Проект повинен бути розгорнутий через GitHub Pages.
- Інтернет-з’єднання
   - Робота застосунку залежить від наявності інтернет-з’єднання користувача.

### **2.3. Аналіз використання**
Основою формулювання вимог є аналіз використання, що включає визначення *користувачів* (users) і опис того, як користувачі будуть *взаємодіяти* з рішенням.

#### КОРИСТУВАЧІ

У розробці рішення зацікавлені безліч сторін, проте безпосередньо  з ним будуть працювати саме користувачі, тому перш ніж починати проектування рішення, необхідно визначити, хто буде з ним взаємодіяти.

В процесі аналізу мають бути виділені *групи користувачів* (наприклад, на основі галузей їх діяльності, в яких використовуватиметься рішення, що розробляється).

Список груп користувачів для застосунку-навігатора:

- **Абітурієнти** – основна цільова аудиторія, яка відвідує День відкритих дверей та зацікавлена у вступі до коледжу.

- **Батьки абітурієнтів** – супроводжують дітей, допомагають їм з вибором майбутньої спеціальності.

- **Студенти** – допомагають гостям орієнтуватися в будівлі та можуть використовувати застосунок для пояснення маршруту.

- **Викладачі та адміністрація коледжу** – організатори заходу, які можуть використовувати застосунок для надання інформації відвідувачам.

- **Сторонні відвідувачі** – гості, які можуть випадково опинитися на Дні відкритих дверей і зацікавитися навчальним закладом.

#### СЦЕНАРІЇ ВИКОРИСТАННЯ

*Сценарії використання* (usage scenarios або *прецеденти*) визначають послідовності дій, які користувачі виконують при взаємодії з рішенням. MSF не змушує використовувати конкретні способи опису сценаріїв використання, однак містить рекомендації стосовно використання мови UML (*діаграма прецедентів*) - це один з можливих і досить поширених варіантів.

#### КОНЦЕПЦІЯ ПРОЕКТУ
![](https://github.com/TeslenkoPavlo/SE-practice/blob/main/docs/1.Envisioning/CaseDiagram2.drawio.png)
#### СЦЕНАРІЙ ВИКОРИСТАННЯ НАВІГАТОРА
[Переглянути сценарій](https://github.com/TeslenkoPavlo/SE-practice/blob/main/docs/1.Envisioning/other/%D0%A1%D1%86%D0%B5%D0%BD%D0%B0%D1%80%D1%96%D0%B9%20%D0%B2%D0%B8%D0%BA%D0%BE%D1%80%D0%B8%D1%81%D1%82%D0%B0%D0%BD%D0%BD%D1%8F.md)

### **2.4. Вимоги**
Вимоги (requirements) визначають, що має робити рішення, яке ви розробляєте (які послуги надавати користувачам). Вимоги можуть бути описані в термінах *функціональності* або у вигляді правил і параметрів, які визначають функціональність.

#### ВИМОГИ КОРИСТУВАЧІВ

- Навігація до коледжу
   - Відображення напрямку руху та відстані до коледжу.
- Навігація всередині коледжу
   - Відображення напрямку до 221-ї аудиторії у вигляді стрілки та надання фактів щодо спеціальності.
- Дизайн та взаємодія
   - Інтуїтивно зрозумілий інтерфейс для користувачів різного віку та використання анімації для плавного відображення напрямків.
- Інформаційний розділ
   - Посилання на сторінку з детальною інформацією про спеціальність коледжу та контакти для зворотного зв’язку (телефон, email, соцмережі).

#### СИСТЕМНІ ВИМОГИ

- Кросплатформеність
   - Застосунок має працювати у браузері на мобільних пристроях.
- Робота з GPS
   - Доступ до даних геолокації пристрою та використання заздалегідь збережених координат для внутрішньої навігації.

### **2.5. Рамки**
Рамки (scope) визначають *параметри* створюваного рішення, деталізуючи функціональність, визначаючи, що залишиться за рамками рішення і вказуючи *критерії*, за якими зацікавлені особи будуть судити про готовність рішення. Рамки створюються на основі *єдиного бачення*, є результатом *компромісу між сформульованими цілями та умовами реальності* і відображають *пріоритезацію замовником наявних вимог* до створюваного рішенням. Частиною процесу визначення рамок проекту є винесення не надто важливої функціональності з поточного проекту в плани на майбутнє.

*Рамки рішення* (solution scope) визначають *функціональність* рішення і його можливості (включаючи ті, що не стосуються програмного забезпечення). Можливість (функціональність, складова, *feature*) - це необхідний або бажаний аспект програмного або апаратного забезпечення. 

Наприклад, попередній перегляд перед друком може бути можливістю текстового процесора; шифрування поштових повідомлень - можливістю поштової програми. Супровідні документи для користувачів, інтерактивні файли допомоги, операційна документація і навчання персоналу також можуть бути складовими вирішення.

*Рамки проекту* (project scope) визначають *обсяг робіт*, який має бути виконаний проектною групою для надання замовнику всіх елементів, визначених рамками рішення.

*Керування рамками проекту є критичним для його успіху*. MSF пропонує визначати і фіксувати рамки рішення і проекту, використовуючи *трикутник компромісів* і *матрицю компромісів* проекту.

#### ФУНКЦІОНАЛЬНІСТЬ РІШЕННЯ

Основні можливості застосунку-навігатора:
- GPS-навігація
   - Автоматичне визначення місцезнаходження.
   - Показ напрямку та відстані до коледжу.
   - «Точкова» навігація від фойє до 221-ї аудиторії.
- Динамічні інструкції
   - Візуальна стрілка та факти про коледж для кожного етапу маршруту.
- Інтерактивні діалоги
   - Стартовий екран з кнопкою «Почати навігацію».
   - Повідомлення про прибуття до пункту призначення і за бажанням перехід до інформаційної сторінки спеціальності.
- Футуристичний дизайн
   - Кольорова гамма, елементи, анімації.
- Технологічний стек:
   - HTML, CSS, JavaScript (з можливим використанням API або SVG, або фреймворку, або рушію).
   - Адаптивність для різних пристроїв.
   - Розміщення через GitHub Pages.

#### ЗА РАМКАМИ РІШЕННЯ

- Виключення кіберпанк-дизайну з концепції застосунку-навігатора
   - Використання кіберпанк-естетики, з її темними тонами та неоновими підсвітками, може відволікати користувачів від основного контенту та ускладнювати 
     сприйняття інформації. Натомість, мінімалістичний дизайн сприяє кращому користувацькому досвіду, забезпечуючи швидше завантаження, простішу навігацію та 
     зосередженість на контенті.

### **2.6. Критерії схвалення рішення:**

Рішення про готовність системи до впровадження зацікавлені сторони будуть приймати на основі наступних критеріїв:

- Функціональна відповідність
   - Реалізовано всю описану функціональність: визначення місцезнаходження користувача за допомогою GPS, відображення напряму та відстані до коледжу за його межами.
   - Відображення візуальних вказівок у фойє та на шляху до 221-ї аудиторії у вигляді стрілок та текстових підказок.
- Точність геолокації
   - GPS-контрольна система коректно розпізнає позицію користувача в межах ключових точок (фойє, перед сходами, другий поверх, перед аудиторією 221).
   - Відхилення у визначенні позиції не перевищує прийнятного рівня для коректного навігаційного досвіду.
- Дизайн і користувацький досвід
   - Інтерфейс оформлений у футуристичному та технологічному стилі, що приваблює абітурієнтів і їхніх батьків.
   - Застосунок є інтуїтивно зрозумілим, легко керованим та адаптованим до різних пристроїв.
- Інформаційний блок
   - Реалізовано посилання на сторінку з інформацією про спеціальність, яка мотивує абітурієнтів до вступу.
- Технічна готовність
   - Застосунок пройшов тестування всіх основних сценаріїв використання.
   - Рішення розгорнуто на GitHub Pages та доступне для користувачів.
- Документація
   - Проектна документація містить детальний опис архітектури, функціональності, інструкції з розгортання та використання.
   - Є довідкова інформація для технічних спеціалістів та кінцевих користувачів.
- Схвалення тестовими користувачами
   - Замовник позитивно оцінив його зручність та коректність роботи.

## **3. СТРАТЕГІЇ ПРОЕКТУВАННЯ РІШЕННЯ**
### **3.1. Стратегія архітектурного проектування**

На основі розробленого списку можливостей і функцій формується *стратегія архітектурного проектування* (architectural design strategy), яка описує рішення в цілому. 

Стратегія архітектурного проектування визначає *компоненти* рішення і їх *взаємодію*. Чудовий спосіб опису рішення на цьому етапі - використання ілюструючих діаграм UML (наприклад, **діаграми класів**, **діаграми компонентів**, **діаграма розгортання** тощо).


### **3.2. Стратегія технологічного проектування**

Розробка рішення потребує використання певних *програмних продуктів, бібліотек, фреймворків, технологій*. 

Стратегія технологічного проектування (technical design strategy) описує, які технології і програмні продукти були обрані проектною групою у якості засобу реалізації рішення.

Технологічною основою застосунку будуть:

- HTML - для структурування контенту та розмітки веб-сторінок.
- CSS- для стилізації застосунку, реалізації футуристичного дизайну, а також для забезпечення адаптивності на різних пристроях.
- JavaScript - для реалізації логіки застосунку.
- GitHub Pages - платформа для розміщення статичного веб-застосунку.

---
[:arrow_up: Повернутись до початку етапу](/docs/1.Envisioning/README.md)
