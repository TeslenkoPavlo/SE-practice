# СТРУКТУРА ПРОЕКТУ

Етап: *Аналізу проекту (Envisioning)*

Проект: Застосунок-навігатор для “Днів відкритих дверей”

Команда: CodeLegion

Виконали:
>- [x] Тесленко П.П.
>- [x] Столярчук С.А.
>- [x] Cоколов А.А.
>- [x] Пономаренко Р.О 

## **1. ЦІЛІ ТА ЗАВДАННЯ**

Документ "Структура проекту" включає в себе інформацію про *організацію проектної групи*, персоніфікацію *ролей* і відповідальності. Також документ роз'яснює *схеми взаємодії проектної групи із замовником* і замовника - з проектною групою.

Формування концепції рішення починається з обговорення з зацікавленими сторонами, опису та фіксації проектною групою *цілей проекту*. Далі кожна мета розбивається на вимірювані компоненти -* завдання*.

#### ЦІЛІ ПРОЕКТУ

- Забезпечення зручної навігації для абітурієнтів та їхніх батьків
   - Вказівка напрямку до коледжу та відстані до нього у метрах, якщо користувач знаходиться за межами будівлі.
   - Покрокові вказівки щодо маршруту до 221-ї аудиторії, коли користувач перебуває всередині приміщення.
   - Візуальні підказки щодо спеціальності у вигляді текстових інструкцій.
- Популяризація спеціальності "Інженерія програмного забезпечення"
   - Посилання на сайт коледжу для отримання додаткових відомостей.
   - Використання сучасного та привабливого дизайну для зацікавлення потенційних студентів.
 - Забезпечення доступності та технологічності
   - Кросплатформенний клієнтський веб-застосунок, доступний на будь-якому пристрої.
   - Використання стандартного стеку технологій (HTML, CSS, JavaScript).
   - Розгортання через GitHub Pages для миттєвого доступу без необхідності встановлення.

#### ЗАВДАННЯ ПРОЕКТУ

- Розробка основного рішення навігації
   - Реалізація стартового екрану з кнопкою “Почати навігацію”.
   - Відображення напрямку до коледжу та відстані до нього у метрах, якщо користувач знаходиться поза будівлею.
   - Визначення місцезнаходження користувача всередині коледжу за допомогою GPS та орієнтирних точок.
   - Відображення покрокових інструкцій до 221-ї аудиторії на основі отриманих координат.
- Створення футуристичного UI/UX дизайну
   - Використання привабливиго та сучасного дизаєну.
   - Додавання анімацій.
   - Оптимізація інтерфейсу для різних типів пристроїв.
- Інтеграція додаткової інформації про спеціальність
   - Додавання посилань на сайт коледжу та інших корисних ресурсів про цю спеціальність.
- Розгортання та тестування
   - Розміщення веб-застосунку в GitHub Pages для загальнодоступного використання.
   - Тестування точності роботи GPS та коректності маршрутів.

## **2. ПРИПУЩЕННЯ І ОБМЕЖЕННЯ**
У процесі формування концепції проектна група постійно взаємодіє з зацікавленими сторонами, збираючи необхідну інформацію про вимоги до функціональності майбутнього рішення. Однак, неминуча *неповнота інформації* призводить до того, що стосовно деяких функціональних можливостей рішення можуть знадобитися *припущення (assumptions).* 

Крім функціональних вимог зацікавлені сторони можуть висувати *якісні вимоги*, які задають *обмеження* створюваного рішення. Також обмеження можуть породжуватись середовищем, в якому буде функціонувати рішення після впровадження.

#### ОСНОВНІ ПРИПУЩЕННЯ ЩОДО РОБОТИ ПРОЕКТУ

- GPS-навігація
   - Вважається, що пристрої користувачів підтримують GPS.
- Зафіксовані координати
   - Передзняті координати ключових точок (центр фойє, точка перед сходами, точка на другому поверсі, аудиторія 221).
- Візуальний стиль
   - Футуристичний дизайн, який позитивно сприйматиметься цільовою аудиторією (абітурієнти та їх батьки).

#### ОБМЕЖЕННЯ, ЯКІ СЛІД ВРАХУВАТИ

- Технологічні рамки
   - Застосунок має бути розроблений виключно без серверного коду.
- Хостинг
   - Проект повинен бути розгорнутий через GitHub Pages.
- Інтернет-з’єднання
   - Робота застосунку залежить від наявності інтернет-з’єднання користувача.

## **3. РАМКИ ПРОЕКТУ**
*Рамки (scope)* визначають *параметри* створюваного рішення, деталізуючи *функціональність*, визначаючи, що залишиться за рамками рішення і вказуючи *критерії*, за якими зацікавлені особи будуть судити про готовність рішення. 

Рамки створюються на основі *єдиного бачення*, є результатом *компромісу* між сформульованими цілями та умовами реальності і відображають *пріоритезацію* замовником наявних вимог до створюваного рішення. Частиною процесу визначення рамок проекту є винесення не надто важливої функціональності з поточного проекту в *плани на майбутнє*.

*Рамки проекту (project scope)* визначають обсяг робіт, який має бути виконаний проектною групою для постачання замовникову кожного з елементів, визначеного рамками рішення.

Керування рамками проекту є критичним для його успіху. MSF пропонує визначати і фіксувати рамки рішення і проекту, використовуючи такі інструменти як *трикутник компромісів* і *матриця компромісів проекту*.

### **3.1. Матриця компромісів проекту**

Досвічені керівники проекті добре знають про взаємозалежність між ресурсами проекту (людськими і фінансовими), його календарним графіком (часом) і реалізованими можливостями (рамками). Ці три змінні утворюють ***трикутник компромісів (tradeoff triangle),*** показаний на рисунку:

![](/docs/images/resources/triangle.png)

Після досягнення рівноваги в цьому трикутнику **зміна довжини будь-якої з його сторін для підтримки балансу вимагає модифікацій іншої** (двох інших) сторони та/або початково зміненої сторони. 

Знаходження [правильного балансу між ресурсами, часом розробки і можливостями](/docs/images/resources/2of3.jpg) - ключовий момент в побудові рішення, яке належним чином відповідає потребам замовника.

Інший дуже корисний засіб для управління проектними компромісами - ***матриця компромісів проекту (project tradeoff matrix)***, показана на наступному малюнку. Вона відображає досягнуту на ранніх етапах проекту угоду між проектною групою і замовником про вибір пріоритетів у   можливих в майбутньому компромісних рішеннях. У певних випадках з цієї пріоритезації можуть робитися винятки, але в цілому її використання полегшує досягнення угод щодо спірних питань.

![](/docs/images/resources/matrix.png)

Цей малюнок демонструє матрицю компромісів проекту, використовувану зазвичай [проектними групами Майкрософт](https://support.microsoft.com/uk-ua/office/%D1%82%D1%80%D0%B8%D0%BA%D1%83%D1%82%D0%BD%D0%B8%D0%BA-%D0%BF%D1%80%D0%BE%D0%B5%D0%BA%D1%82%D1%83-8c892e06-d761-4d40-8e1f-17b33fdcf810). *Вона допомагає позначити проектне обмеження, впливати на яке практично неможливо (колонка "Фіксується"), фактор, який є у проекті пріоритетним (колонка "Узгоджується"), і третій параметр, значення якого повинно бути прийнято у відповідності з встановленими значеннями перших двох величин (колонка "Приймається").*

Принципово важливою є наявність у проектної групи і замовника єдиної, однозначної точки зору на матрицю компромісів проекту.

#### МАТРИЦЯ КОМПРОМІСІВ НАВІГАТОРА
![](https://github.com/TeslenkoPavlo/SE-practice/blob/main/docs/1.Envisioning/Matrix.png)

### **3.2. Віхи проекту**

*Віхи проекту* - це істотні події в життєвому циклі проекту. На фазі створення концепції (аналізу) зазвичай "виставляються" зовнішні віхи, які відображають досягнення видимих цілей проекту. На самому верхньому рівні в якості зовнішніх віх можуть розглядатися *закінчення фаз виконання проекту*. В залежності від природи проекту віхи можуть бути засновані на фінансових витратах, на прогресі у проекті, на часових проміжках тощо. Приклади віх проекту, які зазвичай виділяються в MSF, ви можете побачити на [цьому малюнку](/docs/images/resources/%D0%A4%D0%B0%D0%B7%D0%B8%20%D1%96%20%D0%B2%D1%96%D1%85%D0%B8%20%D0%BF%D1%80%D0%BE%D1%86%D0%B5%D1%81%D1%83.png).

Раннє визначення віх дозволяє встановити точки на тимчасовому графіку проекту, за яким зацікавлені сторони і проектна група судитимуть про хід його виконання.

#### ОСНОВНИМИ ВІХАМИ ПРОЕКТУ НА КОЖНОМУ З ЕТАПІВ ЖИТТЄВОГО ЦИКЛУ

- Аналіз
   - Ядро проектної групи сформовано, ролі розподілені.
   - Чорновики концепції та структури проекту створено.
   - Концепцію проекту затверджено.
- Планування
   - Розробка детального плану з розподілом завдань і дедлайнами.
   - Вибір технологій.
- Розробка
   - Створення прототипів інтерфейсу.
   - Реалізація логіки навігації.
- Тестування
   - Функціональне тестування GPS і навігаційної логіки.
   - Юзабіліті та крос-платформне тестування для зручності користування.
- Впровадження
   - Розгортання застосунку на GitHub Pages.

### **3.3. Кошториси проекту**
Виконання проекту передбачає використання *ресурсів* і має на увазі наявність *витрат*. 

*Ресурси* - це люди, обладнання, різні витратні матеріали тощо. Витрати розраховуються на основі тарифів (розцінок) на кожен вид необхідного ресурсу. В цьому розділі має бути представлена інформація про:

- список **видів ресурсів**,
- необхідну **кількість** кожного ресурсу,
- **тариф** на кожен вид ресурсу,
- загальну **вартість кожного ресурсу**,
- загальну **вартість всіх ресурсів**, необхідних проектній групі.

На основі інформації даного розділу має розраховуватись бюджет проекту. Також цей етап - чудова можливість ідентифікувати *специфічні ресурси*, які можуть бути необхідними для виконання проекту.

#### ТАБЛИЦЯ КОШТОРИСІВ ПРОЕКТУ
| №  | Назва ресурсу                                            | Кількість (одиниці)               | Вартість за одиницю, грн | Всього, грн |
|----|----------------------------------------------------------|-----------------------------------|--------------------------|-------------|
| 1  | Зарплата менеджерів програми                             | 2 особи × 1 міс                   | 20 000 (кожен)           | 40 000      |
| 2  | Зарплата менеджерів продукту                             | 4 особи × 1 міс                   | 18 000 (кожен)           | 72 000      |
| 3  | Зарплата розробника                                      | 1 особа × 1 міс                   | 25 000                   | 25 000      |
| 4  | Зарплата тестувальників                                  | 2 особи × 1 міс                   | 15 000 (кожен)           | 30 000      |
| 5  | Зарплата UX-спеціалістів                                 | 2 особи × 1 міс                   | 18 000 (кожен)           | 36 000      |
| 6  | Зарплата спеціалістів із розгортання (Release)           | 2 особи × 1 міс                   | 12 000 (кожен)           | 24 000      |
| 7  | Ліцензія на дизайн-інструмент (Figma Pro)                | 1 ліцензія                        | 1 200                    | 1 200       |
| 8  | Доступ до Інтернет                                       | 1 міс                             | 500                      | 500         |
| 9  | Оренда приміщення                                        | 1 міс                             | 3 000                    | 3 000       |
| 10 | Харчування команди (11 осіб × 20 робочих днів)           | 220 порцій                        | 100 грн/порція           | 22 000      |
| 11 | Плата за електроенергію                                  | 1 міс                             | 1 000                    | 1 000       |
| 12 | Плата за воду                                            | 1 міс                             | 500                      | 500         |
|    | **Разом**                                                |                                   |                          | **255 200** |

### **3.4. План-графік проекту**

На цьому етапі будується перший варіант *графіка виконання (календарного графіка) проекту* на основі виділених віх і вже сформульованих завдань, для кожної з яких задаються дати початку і закінчення.

Процес побудови графіка проекту є *ітеративним*. На фазі створення концепції (аналізу) графік будується для основних віх проекту. На фазі планування графік стає все детальнішим в процесі виділення окремих завдань проекту.

#### КАЛЕНДАРНИЙ ПЛАН ПРОЕКТУ
![](https://github.com/TeslenkoPavlo/SE-practice/blob/main/docs/1.Envisioning/Schedule.png)

## **4. РОЛІ ТА ВІДПОВІДАЛЬНОСТІ**
У цьому розділі описується структура проектної групи. Чіткі вимоги до кваліфікації, ролей і відповідальностей членів проектної групи дозволяють менеджеру проекту правильно підібрати команду і дають кожному розуміння його особистого внеску в загальний успіх проекту.

### **4.1. Знання, вміння і навички**
Учасники проектної групи мають відповідати певним вимогам для успішного виконання проекту. Ці вимоги виражаються в термінах знань, умінь і навичок і повинні включати технічні, управлінські та інші здібності. На самому верхньому рівні формулювання необхідних знань, умінь і навичок можуть грунтуватися на стандартних ролях MSF.

#### ВИМОГИ ДО УЧАСНИКІВ ПРОЕКТНОЇ ГРУПИ

- Product Management має мати наступні знання, уміння та навички
  - Знання маркетингу, аналізу ринку та бізнес-аналітики.
  - Уміння формувати бачення продукту, визначати пріоритети та ефективно комунікувати з зацікавленими сторонами.
  - Навички лідерства, стратегічного планування та прийняття бізнес-рішень.
- Program Management має мати наступні знання, уміння та навички
  - Знання методологій управління проєктами (Agile, Scrum, Kanban), фінансового планування та ризик-менеджменту.
  - Уміння координувати роботу команди, контролювати строки та бюджет, організовувати комунікацію між усіма учасниками.
  - Навички аналітичного мислення, організації та використання спеціалізованих інструментів управління.
- Development має мати наступні знання, уміння та навички
  - Знання мов програмування HTML/CSS/JS, архітектури ПЗ, алгоритмів та безпеки даних.
  - Уміння писати, оптимізувати та інтегрувати код, вирішувати технічні завдання.
  - Навички роботи із системами контролю версій (Git), налаштування CI/CD та дебагінгу.
- Test має мати наступні знання, уміння та навички
  - Знання видів тестування (мануального, автоматизованого, модульного), стандартів якості та методів забезпечення якості.
  - Уміння розробляти тест-плани, писати тест-кейси, проводити тестування та документувати дефекти.
  - Навички аналітичного підходу, уважності до деталей та роботи з інструментами тестування (Selenium, Postman).
- UX/UI має мати наступні знання, уміння та навички
  - Знання принципів дизайн-мислення, користувацького досвіду, гайдлайнів для інтерфейсів та аксесибільності.
  - Уміння створювати прототипи, макети, проводити дослідження користувачів та інтерпретувати результати.
  - Навички роботи з інструментами дизайну (Figma, Sketch), креативність та базове розуміння HTML/CSS.
- Release Management має мати наступні знання, уміння та навички
  - Знання процесів планування релізів, управління конфігураціями та середовищами розгортання.
  - Уміння координувати випуски, забезпечувати стабільність систем та управляти ризиками оновлень.
  - Навички роботи з інструментами автоматизації релізів (Jenkins, Azure DevOps), документування змін та аналізу продуктивності систем.

### **4.2. Структура команди**
Структура команди визначає *організаційні одиниці *(менеджер проекту, спонсори, лідери команд тощо), задає *відносини* між ними та *зони їх відповідальності*.

#### ЗАДАНІ РОЛІ УЧАСНИКАМ

|№  | Роль в проекті            | Оригінальна назва ролі    | Прізвище, ініціали                                     |
|---|---------------------------|---------------------------|--------------------------------------------------------|
| 1 | Менеджер програми         | Program Management        | Тесленко П.П., Столярчук С.А.                          |
| 2 | Менеджер продукту         | Product Management        | Марущак Д.В., Семенко І.В., Ткачик Т.Я., Столярчук С.А.|
| 3 | Розробник                 | Development               | Тесленко П.П.                                          |
| 4 | Тестувальник              | Test                      | Попович І.І., Степаненко М.А.                          |
| 5 | UX-спеціаліст             | User Experience           | Соколов А.А., Поташкіна А.Є.                           |
| 6 | Спеціаліст з розгортання  | Release Management        | Пономаренко Р.О., Триль О.М.                           |

## **5. ПРОТОКОЛИ ПРОЕКТУ**
Протоколи проекту - це набір описів процесів в проекті, які мають бути затверджені, щоб усі учасники команди діяли в однаковому ключі. 

*Стандартизація підвищує продуктивність і полегшує спілкування як усередині проектної групи так і з зацікавленими сторонами.*

### **5.1. Керування ризиками**

MSF приділяє велику увагу роботі з ризиками в проекті. На стадії створення концепції цьому присвячений *окремий документ "[Оцінка ризиків](/docs/1.Envisioning/%D0%9E%D1%86%D1%96%D0%BD%D0%BA%D0%B0%20%D1%80%D0%B8%D0%B7%D0%B8%D0%BA%D1%96%D0%B2.md)"*. Тут же необхідно надати* загальний опис*, який містить:

- обрані проектною групою *методи і засоби* для керування ризиками;
- *розклад заходів* з керування ризиками в ході виконання проекту;
- *ролі та відповідальності* членів проектної групи в процесі керування ризиками.

:point_right: Грунтуючись на матеріалі документа "[Оцінка ризиків](/docs/1.Envisioning/%D0%9E%D1%86%D1%96%D0%BD%D0%BA%D0%B0%20%D1%80%D0%B8%D0%B7%D0%B8%D0%BA%D1%96%D0%B2.md)", коротко опишіть обрані проектною групою методи і засоби керування ризиками. Додайте до розробленого вище попереднього графіку виконання проекту розклад заходів з керування ризиками. Розподіліть заходи з керування ризиками між членами проектної групи і опишіть тут цей розподіл.

:bulb: *Ви можете скопіювати сюди з документу "**[Оцінка ризиків](/docs/1.Envisioning/%D0%9E%D1%86%D1%96%D0%BD%D0%BA%D0%B0%20%D1%80%D0%B8%D0%B7%D0%B8%D0%BA%D1%96%D0%B2.md)**" головну таблицю ризиків та зробити посилання на таблицю "**Аналіз проектних ризиків**"*

### **5.2. Керування конфігурацією**

Більшість складових частин рішення в процесі роботи над проектом зазнають неодноразових змін, отже, проект потребує певної стратегії *керування конфігурацією,* яка визначає обрані методи відстеження змін, ведення звітності тощо. Керування конфігурацією має охоплювати проектну документацію, середовища розробки і тестування та будь-які зміни в проектному середовищі в цілому.

#### ЦЕЙ РОЗДІЛ МІСТИТЬ НАСТУПНІ РЕЧІ

- Опис *методів і засобів* керування конфігурацією
   - Ми використовуємо GitHub для зберігання коду, ведення історії змін, створення гілок.
   - Відстеження завдань здійснюється через GitHub Issues та Projects.
- Опис кроків які стосуються *запитів та прийняття змін* до конфігурації
   - Учасник, який хоче щось змінити пиши запит на зміни.
   - Колективно обговорюємо цю пропозицію.
   - При впровадженні зміни обов'язково оформляємо протокол наради.
   - Той учасник, який запровадив зміну, вносить її.
   - При змінах в планах редагується календарний план та закриваються відповідні Issues і створються нові.
- *Ролі і відповідальності* в керуванні конфігурацією
   - Менеджер програми контролює процес і організовує команду та керує Issues.
   - Розробник контролює вихідні коди.
   - Менеджер продукту відповідає за формування стратегії розвитку продукту.
   - Реліз менеджер працює над випуском продукту.
   - UI/UX спеціаліст відповідає за створення інтуїтивно зрозумілого, зручного та візуально привабливого інтерфейсу продукту.
   - Тестувальник забезпечує якість продукту через виконання тестових сценаріїв.
- Вибір та/або опис *вимог до системи контролю версій*
   - Оскільки ми використовуємо GitHub, наша система має забезпечувати відстежуваність і ефективну колаборацію.

### **5.3. Керування змінами**

Одна з основних ідей, яка лежить в основі MSF - *орієнтованість на зміни* (stay agile, expect changes). Водночас, порядок внесення пропозицій, затвердження та реалізації змін і відстеження результатів має бути визначений і зафіксований. 

Крім того, всі зміни в проекті мають відбуватись відповідно до прийнятих і затверджених *рамок рішення* і *рамок проекту.*

Процес керування змінами починається з ініціації, коли будь-який учасник команди або замовник може подати запит через визначену форму. Далі команда проєкту обговорює запропоновану зміну, аналізуючи її вплив на терміни, бюджет і функціональність. Після цього ухвалюється рішення: зміну може бути схвалено, відхилено або відкладено на майбутні ітерації. Якщо зміна затверджена, вона фіксується в системі управління проєктом і переходить у стадію реалізації. Заключний етап – перевірка результатів і оцінка її впливу на загальний перебіг проєкту.

Запити на зміни оформлюються через спеціальну форму, яка містить опис зміни, її обґрунтування, очікуваний вплив на проєкт, рівень пріоритету та відповідальних осіб за її реалізацію.

Розподіл ролей у процесі змін є чітко регламентованим. Замовник ініціює зміни та затверджує критичні модифікації. Керівник проєкту відповідає за аналіз впливу змін, ухвалення рішень і контроль виконання. Розробники реалізують затверджені зміни та тестують їхню ефективність. Аналітики оцінюють ризики та перевіряють відповідність змін загальним вимогам проєкту.

Якщо запропоновані зміни суттєво впливають на контракт із замовником, зокрема змінюють терміни, бюджет або функціональність, вони потребують узгодження із замовником і фіксуються у додаткових угодах.

### **5.4. Керування впровадженнями**

В MSF робота над рішенням не закінчується з закінченням етапу розробки. Важливим аспектом, який вимагає уваги, є *процес впровадження* (розгортання, deployment) як пілотних так і фінальних версій рішення. 

Підготовка до впровадження включає створення інсталяційного пакета продукту, визначення середовища, де він буде розгортатися, та забезпечення всіх необхідних залежностей. Продукт може бути розгорнутий на сервері замовника, локальному комп’ютері або в хмарному середовищі, залежно від вимог проєкту. Важливим етапом є налаштування всіх необхідних компонентів, таких як база даних, бібліотеки чи платформи (.NET Framework, Java тощо).

Для зручності користувачів передбачено централізоване сховище, звідки можна завантажити актуальну версію продукту. Крім того, автоматизація процесу розгортання, наприклад, за допомогою GitHub Actions, забезпечує швидке й контрольоване оновлення системи.

### **5.5. Досягнення якості проекту**

Забезпечення якості проєкту передбачає задоволення очікувань замовника та майбутніх користувачів щодо надійності та функціональності створеного рішення. Це досягається через визначення ключових критеріїв якості, організацію перевірок і контроль виконання стандартів.

Процес перевірки якості включає регулярне тестування продукту із застосуванням відповідного програмного забезпечення. Виконуються різні види тестів: модульні тести розробниками, інтеграційні та системні тести тестувальниками. Частота тестувань залежить від етапу розробки — це можуть бути щоденні перевірки, тести перед кожним збиранням або щотижневий контроль.

Керування досягненням якості передбачає також розподіл ролей і відповідальності в команді. За розробку та виконання юніт-тестів відповідають програмісти, а за комплексне тестування та звітність — тестувальники. Очікування замовника враховуються при визначенні переліку тестованої функціональності.

### **5.6. Робоче середовище проекту**

В цьому розділі має бути описаний підхід до створення робочого середовища проекту, який визначає як *організаційні вимоги* (розміщення членів команди, кімнати для мітингів тощо), так і *вимоги до обладнання* (комп'ютери, столи, телефони тощо). 

Тут же мають визначатися вимоги до інструментів і систем, таких як системи контролю версій, середовища розробки, інструменти тестування тощо.

 **Організаційні вимоги:**

- Простора кімната для 3-5 осіб, столи, ергономічні крісла, маркерна дошка.
- Мітинг-зона з екраном або проектором.
- Швидкісний інтернет (≥100 Мбіт/с).

**Обладнання:**

- Комп'ютери: Intel Core i5/Ryzen 5, 16 ГБ RAM, SSD 512 ГБ, монітор Full HD.
- Мобільні пристрої: Android та iOS для тестування.
- Сервер: Хмарний або локальний (AWS, DigitalOcean, Linux/Windows).

**Програмне забезпечення:**

- IDE: Visual Studio Code.
- Контроль версій: Git (GitHub).
- Фреймворки: React.js, Node.js.
- Геолокація: Google Maps API, OpenStreetMap.
- Графіка: Figma, Adobe XD.
- Тестування: Jest, Cypress.
- Управління проєктом: Trello, Jira, Notion.




---
[:arrow_up: Повернутись до початку етапу](/docs/1.Envisioning/README.md)
